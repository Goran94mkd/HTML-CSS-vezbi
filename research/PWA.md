# Progressive Web Application (PWA)

* Поимот **Progressive Web Application (PWA)** е назив за сет на технологии и функционалности, кои се додадени на стандардните веб апликации, за нивно надоградување и усовршување - со цел да функционираат како изворни (нативни) апликации. Тој сет на функционалности додаден на стандардните веб апликации, им дозволува да делуваат како изворните (нативните) апликации, при што како производ се добива **најдоброто од двете сфери** - и од *сферата на стандардните веб апликации*, и од *сферата на изворните (нативни) апликации*.
* Прогресивните веб апликации не делуваат на принципот се или ништо, имплементацијата на PWA не значи дека апликацијата нема да може да биде користена на стандарден веб начин, или дека нема да функционира на постарите пребарувачи.
Токму од таму, доаѓа и називот *прогресивна веб апликација* - односно апликација во која функционалностите и иновациите, прогресивно се додаваат.


### Основни компоненти на PWA

Прогресивните веб апликации се составени од 3 основни компоненти:
1. **HTTPS protocol** - Со оглед на тоа што PWA имаат пристап до разни функционалности, неопходно е врската со серверот да биде безбедна.
2. **Web App Manifest** - Ова е всушност JSON дескриптивна датотека која содржи информации за апликацијата како што се:
  * името на апликацијата
  * патеката до апликацијата
  * опција за ориентација на екранот
  * опција за прикажување на целиот екран итн...
3. **Service Worker** - Тоа е всушност Javascript датотека која цело време работи во посебен browser thread, кој е одвоен од главниот browser thread, веб страница и корисничка интеракција. Може да пресретнува мрежни барања, да врати ресурси од предмеморијата, како и да праќа *push* нотификации - известувања.

### Споредба на PWA - Web App - Native App

Во сликата прикажана под текстот, преку компарацијата на прогресивните - веб - изворните апликации, можеме да се увериме зошто прогресивните веб апликации се голем исчекор во развојот на апликациите.

https://twitter.com/webappmanifest/status/973388231692578816

![компарација](https://pbs.twimg.com/media/DYIqSuEVQAA8ZRY?format=jpg&name=small)
