# Document Object Model (DOM)

* ДОМ - е скратеница од (Document Object Model), односно објектен модел на документот, кој всушност претставува хиерархиски приказ на структурата на веб-страната, онака како што ја гледа (чита) веб-пребарувачот.
* Освен тоа, ДОМ е платформски и јазично независен објектен модел за презентирање на HTML, XHTML, или XML формати.

ДОМ го претставува документот во вид на логично **дрво**. При што, секоја гранка(branch) на дрвото, завршува со јазол (node), а секој јазол содржи објекти. Дом - методите ни овозможуваат програмски пристап до дрвото, и со нив можеме да ја промениме структурата, содржината, или стилот на документот. 




![графички приказ](https://www.plus.rs/wp-content/uploads/2020/02/pic_htmltree.gif)


Од погоре наведената слика, можеме да заклучиме дека целиот HTML документ, и секој HTML елемент во структурата прикажана на сликата претставуваат **објекти/елементи**. 
Дом започнува од **Document** , следи **HTML** елементот, кој пак понатаму се разгранува на **Head** и **Body** - кои подоцна се разгрануваат на уште пониски елементи во струтурата на документот.

## Историјат

W3C-World Wide Web конзорциумот воспоставил серија на спецификации кои го дефинираат **W3C DOM објектот** - како одговор на имплементирањето на различни интерфејси на веб-пребарувачите за манипулирање со елементите на HTML документот со помош на Javascript.

W3C DOM спецификациите се поделени на 5 нивоа:

1. Ниво 0 - Не е спецификација дефинирана од *W3C*, но го озанува она што постоело пред да започне процесот на стандардизација. Во ова ниво вклучени се *DHTML Document object model*, и *Netscape DOM*.
2. Ниво 1 - Го претставило комплетниот модел на целиот HTML или XML документ, вклучувајќи ја навигацијата низ документот, како и манипулација со нејзината содржина.
3. Ниво 2 - Објавено во 2000 година. Иновирана била *getElementByld функцијата*, како и поддршка за XML именување и CSS.
4. Ниво 3 - Објавено во 2004. Ова ниво донело новости како поддршката за *XPath*, како и интерфејс за *серијализација на документи како XML*.
5. Ниво 4 - Објавено во 2015 година. Препознатливо е по воведувањето на *WHATWHG living standard*, но уште се работи на него и се надоградува.
